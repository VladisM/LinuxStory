Je tomu už dlouho drahý příteli, velice dlouho... a teď vše záleží jen a jen na 
tobě! Jsi vyvolený! Jen ty znáš pravdu a  musíš zachránit svět!

Slyš pozorně drahý učedníku, náš příběh začíná před mnoha a mnoha lety, to 
tehdy mladý Bill založil nenápadnou firmu, Microsoft se jí říkávalo, chtěl 
přiblížit počítače smrtelníkům ale jak šel čas tak se vše změnilo. 

Psal se rok 2016, všude byl Windows 10, na školách, v domácnostech, na 
pracovních počítačích... lidi málo četli... nečetli pozorně  podmínky užívání, 
celý svět se zbláznil do Windows... Já byl tehdy u toho... snažil se varovat, 
říkal jsem že Linux je lepší, snažil jsem se obrátit lidstvo na pravou víru 
ale marně...

Jak šel čas tak se všechno měnilo, windows získal drtivou většinu serverů a 
stanic. A pak to náhle přišlo ... 18.3.2018 ve 14:31 minut stiskl Nadella své 
velké červené tlačítko a spstil tak dlouho připravovaný plán! Servery běžící do 
té doby ještě na Linuxu byli zahlceny mocným DDOS útokem, Linux na gitu byl 
napaden, zálohy nebyli včas zapsány, změny včas commitnuty.

Nastala doba temna... svět přišel o Linux a celý Open Source a protože všude 
byl windows, tak s výjimkou několika málo lidí, které stejně považovali za 
pomatence, si toho nikdo nevšiml.

I já jsem byl mezi nimi.  Zapřísáhli jsme se chránit Open Source a vrátit jej 
uživatelům, ale bylo nás velmi málo... postupně jsme všichni padli. Zbyl jsem 
jenom já, a teď ty. Je tomu už téměř třicet let! Věci se od té doby změnili, 
musíš být opatrný, naučil jsem tě co jsem jenom mohl, ale dál už musíš sám. 
Já už jsem na tuto pouť příliš stár.

Jdi a pátrej, hledej a sháněj se po artefaktech Linuxu, modli se k nim a 
prohlédni skrze zdrojový kód světa! Obrať lidi zase k linuxu, musíš postupně, 
město za městem. A nezapomeň, lidé se budou bránit, Windows z nich udělal 
barbary! Tady si vezmi můj starý meč! Bude ti věrným společníkem! Ale teď už 
jdi! Kéž dojdeš slávy a úspěchu! Kéž při tobě stojí Tux i Svatý Linus! 